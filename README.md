# CodeCampus Dashboard

## Wat is dit project?
CodeCampus Dashboard is een website die verschillende programmeercursussen laat zien. Het is gemaakt met React en Vite. Op het dashboard kun je alle cursussen bekijken, filteren en sorteren.

## Wat ga je leren?
In dit project ga je:
1. Werken met een bestaand React project (niet vanaf nul beginnen)
2. Fouten (bugs) vinden en oplossen in code
3. Nieuwe functies toevoegen aan de website

## Hoe zit het project in elkaar?
Het project bestaat uit verschillende mappen:
- `src/components/`: Hier staan alle React onderdelen
- `src/data/`: Hier staat de informatie over alle cursussen
- `src/styles/`: Hier staan de CSS bestanden voor de opmaak

## Hoe begin je?
1. **Fork het project**: Maak een kopie van dit project naar je eigen GitHub account
2. **Clone je fork**: Download je kopie naar je computer met GitHub Desktop
3. **Installeer wat nodig is**: Open een terminal en typ `npm install`
4. **Start het project**: Typ `npm run dev` in de terminal
5. **Bekijk de website**: Open je browser en ga naar `http://localhost:5173`
6. **Maak voor elke opdracht een aparte branch**: Zo houd je je werk netjes gescheiden

> **Tip:** Sla je werk regelmatig op met commits en push deze naar GitHub!

## Wat moet je doen?
Je hebt twee hoofdtaken:

### 1. Fouten oplossen
De website zit vol met fouten die jij moet vinden en oplossen. Bijvoorbeeld:
- Missende imports
- Knoppen die niet werken
- Verkeerde informatie die wordt getoond

### 2. Nieuwe functies maken
Daarna ga je nieuwe functies toevoegen aan de website:
- **Must-have**: Dingen die echt moeten werken (belangrijk!)
- **Should-have**: Handige extra's die de website beter maken
- **Could-have**: Coole functies voor als je tijd over hebt

## Hoe wordt je werk beoordeeld?
Voor elke opdracht zijn er tests die laten zien of jouw oplossing werkt. We zullen deze tests gebruiken om te kijken of je alles goed hebt gedaan.

## Na dit project kun je:
- Werken met React onderdelen
- Fouten vinden en oplossen in code
- Nieuwe functies maken in een bestaand project
- Werken met gegevens in een website
- Een website maken die er op alle schermen goed uitziet

## Hulp nodig?
- [React uitleg](https://react.dev/learn)
- [Vite uitleg](https://vitejs.dev/guide/)
- [MDN Web Docs](https://developer.mozilla.org/en-US/)
- [CSS tips en trucs](https://css-tricks.com/)


